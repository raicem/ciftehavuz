---
redirect_to: "https://blog.cemunalan.com.tr/2016/12/15/popular-science-turkiye-rahat-bir-nefes-aldi"
layout: post
title: Popular Science Türkiye Rahat Bir Nefes Aldı
custom-date: 15 Aralık, 2015
---
Bu hafta izlediğim en iyi video, Derek Sivers'ın "kariyerimden anılar" tandanslı [konuşmasıydı](http://sivers.org/wds). Böyle birinin ve eskiden sahip olduğu CDBaby.com şirketinin varlığından bile haberdar değildim. İnternetin ilk dönemlerinde bağımsız sanatçıların CD'lerini satarak büyümüş bir şirketmiş. Epey eğlenceli ve komik bir konuşma. Blogu da enteresan (bu site gibi emekle, idare ederlerle, vanilla kod ile yazıldığı belli). Örneğin ["Steve Jobs'un benimle dalga geçtiği gün."](http://sivers.org/itunes)   

Yine bu hafta Türkiye'de İnternetin durumuyla alakalı bir karar çıktı. Anayasa Mahkemesi, 5651 sayılı kanunda bazı maddeleri iptal etti. Bileninden alalım bilgiyi: [Anayasa Mahkemesi İnterneti özgürleştirdi mi?](http://www.tknlj.com/anayasa-mahkemesi-interneti-ozgurlestirdi-mi/)  

Bilim ve teknoloji haberlerinde öne çıkan gelişme, Almanların Wendelstein 7-X füzyon reaktörünü çalıştırması oldu. Vakti olanlara:  
1) [Füzyon, fisyon nedir?](https://www.reddit.com/r/explainlikeimfive/comments/3vy150/eli5_nuclear_fusion_reactors/cxrn2nw)  
2) Bu beni kesmedi, ben Carl Sagan modundayım diyenler için. [Wendelstein reaktörünün önemi nedir?](https://www.reddit.com/r/Futurology/comments/3w7ujk/wendelstein_7x_germanys_experimental_nuclear/cxu2i0f)  

İnsanların üzerinde çalıştığı iki füzyon reaktör konfigürasyonu var. İsimleri Stellarator ve Tokamak (isimlerin karizmaya gel). Hangisinin Sovyet icadı olduğunu siz tahmin edin. Avrupa'nın hali hazırda üzerine inanılmaz paralar döktüğü bir Tokamak reaktörü projesi var. Onun üzerine New Yorker, "Şişedeki Yıldız" başlığıyla güzel [bir profilini çıkarmıştı bu projenin](http://www.newyorker.com/magazine/2014/03/03/a-star-in-a-bottle). Bu Almanlarınki de Stellarator. İnsanlığın geleceği ve önümüzdeki dönemde çıkacak Popular Science Türkiye'nin kapak konuları açısından önemli gelişme.   

Bugüne kadar görmezden geldim ancak hikaye anlatma konusunda Planet Money'nin zirvedekilere yakın olduğunu bu bölümle gördüm. [Brezilya'nın enflasyon sorununu çözen dört arkadaş.](http://www.npr.org/sections/money/2015/12/02/458222801/episode-216-how-four-drinking-buddies-saved-brazil)   
Ayrıca Amerika'nın enflasyonla mücadelesini de yine aynı kalitede ve keyifte [dinleyebilirsiniz.](http://www.npr.org/sections/money/2015/11/20/456855788/episode-664-the-great-inflation) İki ekonomik müdahelenin de ortak bir yanı var: insanların para birimine güvenini artırmak. Biraz düşününce Türkiye'nin on sene önceki yeni hükümet, altı sıfır atılmış YTL dönemini anımsatıyor (yatırım tavsiyesi değildir).