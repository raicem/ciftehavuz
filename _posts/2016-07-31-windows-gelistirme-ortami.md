---
layout: post
title: Windows Geliştirme Ortamı
custom-date: 31 Temmuz, 2016
categories: 
- PHP
---
PHP ve daha genel olarak web geliştirme işlerine bulaşmadan önce bir Mac'e sahip olduğum için oldukça avantajlıydım. İnternetteki kaynaklardan göreceğiniz üzere, geliştiricilerin çoğu Mac kullanıyor ve hazırladıkları rehberler de dolayısı ile Mac üzerinde oluyor. Bu sebepten, özellikle Jeffrey Way videolarını takip ederken hiç zorlanmadım. Brew, iTerm, Composer, gulp gibi araçları yükleme kullanma oldukça rahatçı. 

Şimdiki işimde ise bir adet Windows bilgisayar verildi. Açıkçası evde de ufak bir Windows bilgisayarım vardı ama çok fazla kullanmıyordum. Ortaya tabi ki enteresan bir durum çıktı. Yüklediğim ve kullandığım tüm araçları gözden geçirmem gerekti. Alışkanlıkların biraz dışına çıkmak iyidir, yeni şeyler öğrendim. 

Öncelikli olarak meselemiz PHP olduğu için, en önemli şey lokalde çalıştığımız ortam. Henüz yeni yetme bir geliştirici olduğum için Vagrant ya da genel olarak sanal makine dünyasına adım atmamıştım. Açıkçası o kadar dikkat gerektirecek bir projede elimden geçmedi zaten. Sadık bir MAMP kullanıcısıydım ve hayatımdan memnundum. Windows'ta MAMP'e karşılık bir sürü alternatif var zaten. WAMP, XAMMP vs vs. Ama benim tercihim UniServer oldu. Neden bilmiyorum, inanılmaz pratik ve güzel düşünülmüş bir uygulama olduğunu düşünüyorum. 