---
layout: post
title: Ucuz Kömür, Ucuz Bilgisayar ve Diğer Ucuzluklar
custom-date: 11 Kasım, 2015
---
- Kömür, petrol ve doğal gaz fiyatları yüksekken de ucuzdu. Şimdi fiyatlar dipteyken, kömür daha ucuz. Bu Avrupa'nın 2020 iklim hedeflerine ulaşmasında çok büyük bir engel. Ucuz kömürün, yükselen yenilenebilir enerjinin yarattığı karışık ortamı incelemek üzere önce bu yazıya yönelelim (aslında bir yazı dizisi). [Elektrikli arabalar ve onları şarj eden kömür][1].

- Bu konuyla alakalı bir de beyin fırtınası. [ABD'deki tüm araçlar elektrikli olsaydı ne olurdu?][2] Okuması eğlenceli, özellikle Rick Carlyle'ın cevabı. Ancak Quora'nın en çok okunan ve oylanan adamı olmasına karşın, petrol endüstrisinde çalıştığını da unutmamak lazım. 

- Raspberry Pi, aslında hacklenmesi zor olan modern bilgisayarlara karşı çıkmış bir fikir. Üreticisi Eben Upton, röportajlarında programlamaya başlamasının en büyük sebebi olarak üzerinde programlanabilen ışıkları olan BBC Micro'yu örnek gösteriyor. Yani asıl amacı, gençleri heyecanlandırmak. Ancak o kadar güçlü hale geldi ki, günlük bilgisayarlara yaklaşmaya başladı. [İşte son modelleri 5$'lık fiyatıyla Raspberry Pi Zero][3]. 

- Kara Cuma geldi. Globalizasyon bizi de vurmuş ancak haberim yok. Amazon Türkiye'ye sıkıntısız ürün gönderimi yapıyormuş. Ahanda yeni başlayanlar için [inci gibi bir rehber][4]. Bunu hazırlayan Mühendis Murat, o kadar screenshot alıp, o kadar üzerinde çizim yapıp, o kadar da açıklama yazdıktan sonra nasıl sinir krizi geçirmedi, anlayamıyorum. 

[1]: https://www.washingtonpost.com/world/electric-cars-and-the-coal-that-runs-them/2015/11/23/74869240-734b-11e5-ba14-318f8e87a2fc_story.html?utm_source=nextdraft&utm_medium=email

[2]: https://www.quora.com/If-all-cars-in-the-US-suddenly-become-electric-how-much-more-electricity-do-we-need-to-produce-in-percentage

[3]: https://www.raspberrypi.org/blog/raspberry-pi-zero/

[4]: http://forum.donanimhaber.com/m_99980530/tm.htm