---
layout: post
title: 'Yeni Uğraşım: parandus.com'
date: 2016-08-01 00:06:18.000000000 +02:00
custom-date: 1 Ağustos 2016
type: post
published: true
status: publish
categories:
- Web
---

PHP ve [Laravel](https://laravel.com) ile daha haşır neşir olmaya başladıktan sonra bir şeyler yapmalıyım hissiyatına kapıldım. [Just Build Websites mentalitesini](https://github.com/melanierichards/just-build-websites) de görünce böyle bir şeye kalkıştım. 

Hep böyle derli toplu bir kaynak olsun istedim zaten. Arabayı tamire götürmek isteyince nereye gideceğimi şaşırıyorum. Özellikle periyodik bakım harici daha özellikli bir konuysa. Google aramaları hiç bir zaman iyi sonuç vermiyor. Opel forumları, Honda forumları oradan oraya savrulup kurbağa olmuş linklerle mücadele ediyorsunuz. Bunun gibi siteler var biliyorum, [Ustası Burada](https://www.ustasiburada.com), [Armut](http://armut.com) ve hatta [sahibinden.com ustalar bölümü](https://www.sahibinden.com/hizmetler). Ben sadece kullanıcı yorumlarıyla alakalı bir site olmasını hayal ettim. 

Teknolojik açıdan pek heyecan verici değil. Laravel 5.2, DigitalOcean 512 MB Ram dropleti (ki öğrenci olduğum için bana verilen 50$ kredi sayesinde çalışıyor şu anda), LAMP, Bootstrap. Adım adım bir şeyler değiştirmeye başlarım artık. Önce PHP 7, sonra belki nginx, daha iyi arama fasilitesi vs vs. 

Hayalim ise, birileri tarafından kullanılması. Daha da önemlisi, Şikayet Var vari bir siteye değil, insanların işinin ehli, dürüst ustaları paylaşması ve 3-5 kişi olsa da birilerinin işine yaraması. 

O kadar yazdım siteye link vermedim. Buyrum efendim. [parandus.com](http://www.parandus.com). 