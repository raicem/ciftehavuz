---
layout: post
title: Doğal Gazımız, İklimimiz (yine), Pop Müzik
custom-date: 6 Aralık, 2015
---

Önce Türkiye'yi ilgilendiren ciddi haberler. Türkiye'nin doğal gaz endişesi sürerken içeriden bilgiler almaya devam edelim. İkli, ekşi sözlük'te son dönemde (en azından benim gözümde) sükse yapan santralin adlı yazar. Doğal gaz sektöründe çalıştığını iddia ediyor ve [bunun gibi](https://eksisozluk.com/2-aralik-2015-katar-dogalgaz-anlasmasi--4980213?a=buddyrecent) güzel entryler yazıyor. Bir de Al Jazeera Türk'ten alakalı bir yazı: [Doğal gaz boru hatlarında aç kapa olur mu?](http://www.aljazeera.com.tr/gorus/dogal-gaz-boru-hatlarinda-ac-kapa-olur-mu)   

Şimdi Türkiye'yi ilgilendirmeyen (!) ciddi haberler. Geçen hafta Paris iklim değişikliği konferansına dair bol bol yazı göndermiştim. Bu hafta varlığından haberdar olduğum, Vox.com'dan Brad Plumer'ın bilgilendirici yazısı. Paris görüşmeleri (bizim düşündüğümüz anlamda) [başarıya ulaşamayacak.](http://www.vox.com/2015/11/30/9818582/paris-cop21-climate-talks) Açıkçası, biraz daha iklim değişikliği üzerine okursam kendimi kesecekmiş gibi hissediyorum. Ancak Nature'ın yayınladığı [sürükleyici karikatürü](http://www.nature.com/news/the-fragile-framework-1.18861) sevim.   

Mark Zuckerberg ve eşi yeni bebeklerini, hayırseverlik faaliyetleriyle beraber duyurdular. Tepkiler karışık. Buyrun iki tanesi. Alman bir iş adamı, paranın hangi sosyal ve bilimsel alanlara gideceğine bizzat zenginlerin karar vermesinin sakıncalığı olduğunu 2010 yılında [güzel bir şekilde belirtmiş](https://www.washingtonpost.com/news/wonk/wp/2015/12/02/why-some-people-feel-billionaire-pledges-like-mark-zuckerbergs-are-really-bad/). Aynı şekilde BBC Türkçe'den kısa bir insider: [Amerika'da ](http://www.bbc.com/turkce/ekonomi/2015/12/151204_facebook_zuckerberg_bagis)[parayı bir cebinden diğerine aktarmak.](http://www.bbc.com/turkce/ekonomi/2015/12/151204_facebook_zuckerberg_bagis)  

Son olarak, Türkiye'yi ilgilendirmeyen ama Dünya'yı da pek ilgilendirmeyen şeyler. Paris saldırıları sonrası, şehrin sakinleri gücü Hemingway'in "Paris Bir Şenliktir" [kitabında bulmuş](http://edition.cnn.com/2015/11/22/europe/paris-hemingway-moveable-feast/index.html). Kitap, birinci dünya savaşı sonrası Paris'teki edebiyat ortamını, [kayıp jenerasyonu](http://www.bl.uk/onlinegallery/features/amliteuro/lostgen.html), Hemingway'in anılarını ve Scott Fitzgerald'ın cinsel organı üzerine özgüvensizliğini anlatıyor. Türkçesi de kolayca bulunabilir.   

Aramız açıldıktan sonra Vsauce kanalına geri dönmeye başladım ve kaçırdığım bölümleri inceliyorum. Formundan ve kalitesinden hiç bir şey kaybetmemiş. Yine büyüleyici. Son favorim [Zipf Gizemi](https://www.youtube.com/watch?v=fCn8zs912OE).   

Ve en sonda, Reddit'in [DepthHub](https://www.reddit.com/r/DepthHub/) subreddit'inden bir inci. DepthHub, bu e-posta haber bülteninin olmak istediği her şeyi tek başına temsil eden tek internet bölümü. Bu sefer de konu [pop müzik, İsveç ve Kore'nin Amerika'daki pop müzik ile etkileşimleri.](https://www.reddit.com/r/videos/comments/3uuyb0/psy_daddy/cxic5kf)