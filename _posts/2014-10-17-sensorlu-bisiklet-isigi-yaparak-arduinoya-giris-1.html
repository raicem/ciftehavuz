---
layout: post
title: Sensörlü Bisiklet Işığı Yaparak Arduino'ya Giriş -1
date: 2014-10-17 22:30:33.000000000 +03:00
custom-date: 17 Ekim 2014
type: post
published: true
status: publish
categories:
- Arduino Bisiklet Işığı
---
<p>Uzun zamandır bisiklete biniyorum ve bu sürede tercihim hep tek veya çift led'li basit çakar ışıklar oldu. Çünkü önünüzü aydınlatacak bir ışık, hem büyük hem ağır hem de bence pek mantıklı değil. Ya da en azından şarj etmek için harcanan enerjiyi hak etmiyor. Onların yerine başkaları tarafından rahatça görülebilmemi sağlayacak ufak çakar ışıkları tercih ettim. Bu ufak olanlar da her zaman işinizi görmüyor elbette. Daha doğrusu daha enteresanlaştırılabileceğini (Türkçe'nin Almanca'dan farkı?) düşünüyorum. İşte bu düşüncelerin Arduino ile birleşmesiyle, işe yarayabilitesi olan ama büyük ihtimalle yaramayacak bir şey yapmaya karar verdim kısıtlı Ardunio ve elektronik bilgimle. Olay da bu değil mi zaten? Yap ve bir kenara at. Elinden 100 tane ürün çıkarsa belki 1 tanesi işe yarar bir şey olur.</p>
<p>Biliyorum, bisiklet ve Arduino birlikte iyi gitmiyor. Hele de yukarıda büyük kalıplı ışıklardan dem vurmuşken. Arduino ev için ufak bir edevat gibi gözükse de bisiklet üzerine takılacak bir şey değil. Oralara da geleceğiz ama önce temelleri öğrenelim.</p>
<p>Sadede gelirsek, ben bu bisiklet ışığının, ışık sensörlü olmasını istiyorum. Çok büyük bir icat olacağından değil de, havalı bir şey olacağını düşündüğümden. Bir de ışık sensörlerinin oldukça ucuz olmasından. Ve belki de, milyonda bir ihtimal de olsa, işe yarayabilir bir ürünün çıkma ihtimalinden dolayı bunun üzerine gitmek istiyorum.</p>
<p>Fikir basitçe şu: basit çakar ışığınız normal koşullar altında işini yapmaya ve çakmaya devam edecek. Ancak kendisini çok karanlık bir ortamda bulursa, mesela sokak ışıklandırmasının olmadığı veya bozuk olduğu bir bölümde, çakma işlevini sona erdirip sürekli yanar hale gelecek. Sadece bu kadar. İki led on metre önünüzü aydınlatmayacak ama karanlıkta en azından bir şey.</p>
<p>Önceden eklemeliyim, Arduino ve elektronik bilgim kısıtlı ve çoğunlukla bir işe kalkışıp boza boza öğrenmeyi tercih ediyorum. Bu blogun amaçlarından biri de öğrenme sürecime bir teşvik oluşturması. Yazarken öğreneceğim yani.</p>
<p>Gereken malzemeleri de verelim. Öncelikle bir Arduino lazım. En standardından Arduino Uno olur. Ancak bisiklete takma aşamasına kadar gelirse bu proje, Arduino Nano da süper iş görür. Elbette yine bu projenin aslı için pahalı ve büyük ama yine de gidona takınca sırıtmaz. Ondan sonra, bir kaç LDR, bir tutam led, isteğe bağlı olarak düğme ve bu kadar. Pil konusunu ben de bilmiyorum, yaparken öğreneceğiz.</p>