---
layout: post
title: Yeni SSDm Sandisk Ultra II 240 GB
date: 2015-10-27 15:16:17.000000000 +03:00
custom-date: 27 Ekim 2015
type: post
published: true
status: publish
categories:
- SSD
- Teknoloji
---
<p>Uzun arayışlar, ya da daha doğrusu Doların düşük olduğu an ile internet kampanyalarını denk getirme bekleyişi sonrasında sonunda kendime bir adet SSD alabildim. Bunu ASUS X201 marka ve model dandik Windows bilgisayarım için kullanacağım. Bilgisayar Celeron 847 (1.1 Ghz - Çift Çekirdek) ve 2 GB Ram'e sahip. Ancak AVR ve Arduino programlarken Windows'un rahatlığı sebebiyle katlanmak zorundayım. Bu acıyı bir nebze azaltabilmek için bu 620 liralık bilgisayara 289 liralık (kargo dahil) bir SSD yatırımı yaptım.</p>
<p>Hepsiburada.com'da Sandisk Ultra II 240 GB SSD modelini aldım.</p>
<p>Bilgisayara takması oldukça basit. Sadece şunu söylemek lazım, varolan işletim sisteminizi, programlarınızı, ayarlarınızı tekrardan kurmak istemiyorsanız, HDD'den SSD'ye klonlama yapmalısınız. Bilgisayarın içindeki HDD'den verileri alıp SSD'ye atabilmek için için de, SSD'nin SATA girişini bilgisayarın USB girişine adapte eden bir kablo bulmanız gerekli. Piyasadaki bazı SSD'lerin yanında bu geliyor sanırım, ancak Sandisk'in Ultra II modelinden <strong><em>bu kablo çıkmıyor</em></strong>.</p>
<p>Ben de bu işe niyetliydim ancak kablo çıkmadığından dolayı temiz Windows 10 kurulumu yaptım. <a href="https://ninite.com/">Ninite </a>sonrası hayat biraz daha rahat çünkü.</p>
<p>Sonuçlar gayet olumlu. <a href="https://dikendine.wordpress.com/2015/07/06/2015-temmuz-nacizane-ssd-arastirmasi/">Önceki postta</a> göreceğiniz (resmi aşağıya da koydum) üzere 4K rastgele okuma ve yazma hızlarında inanılmaz bir yükselme mevcut. SSD alırken 400-450 mb/sn gibi rakamlar güzel göz boyar ancak bence gerçek bir gösterge değildir zira bunları tekli büyük dosyaların transferlerinde görülebilecek hızlardır (örn: film dosyasını kopyalamak gibi). Asıl dikizlenmesi gereken 4K karma okuma ve yazmalar. Burada kıyas yaptığımızda SSD'nin önceki HDD'ye kıyasla 25 kat fazla bir okuma hızına sahip olduğunu görüyoruz. Gerçi bu bilgisayar 25 kat kızlı açılıyor demek değil maalesef. Benchmark 4K rastegele okuma bile olsa, gerçek hayattan biraz uzak.</p>
<p><img class="size-medium wp-image-180" src="{{ site.baseurl }}/assets/capture.png?w=300" alt="Sandisk Ultra II 240 GB Performansı" /></p>
<p><a href="https://dikendine.files.wordpress.com/2015/07/hddhiz.png"><img class="wp-image-163 size-medium" src="{{ site.baseurl }}/assets/hddhiz.png?w=300" alt="HDDHiz"/></a> </p>
<p>Yine de, SSD'li başka bir bilgisayarım daha olmasına rağmen, böyle eski bir işlemciye ve düşük RAM'e sahip bir bilgisayarın bu kadar çabuk açılabilmesi beni oldukça etkiledi. Sadece benchmark'larda gördüğünüz üzere okuma hızlarında bu SSD için <a href="http://ssd.userbenchmark.com/SanDisk-Ultra-II-240GB/Rating/2548">rapor edilen değerleri</a> yakalayamıyorum. O şimdilik kafama yakıldı. Ya AHCI ile ilgili bir durum ya da Asus sebepli daha temel bir uyumsuzluk.</p>
<p>Bilgisayarın açılma hızının yanında en önemlisi şu: Eskiden Spotify ve Chrome'a basınca resmen 1 dakika beklerdim programlar açılsın ve kullanmaya müsaade edecek kadar yüklensin diye. Hatta Chrome kullanamazdım hatta bu yüzen Firefox kullanırdım. Şimdi Firefox SSD altında pek güzel açılış hızı sunmuyor, ama Chrome canlandı ve hiç bekletmemeye başladı. Spotify da aynı şekilde. Bu sebeple daha kullanılabilir bir bilgisayarım oldu.</p>
