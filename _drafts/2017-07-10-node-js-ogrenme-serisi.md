---
layout: post
title: Node.js Öğrenme Serisi
custom-date: 10 Temmuz, 2017
categories: 
- JavaScript
- Node.js
---

İnsanların bloglarında yayınladıkları serileri okumaktan büyük keyif alıyorum. Bir framework olur, bir araç olur, bir programlama dili olur; böyle bölümler halinde giden blog serileri -özellikle iyi yazılmışlarsa- büyük bir keyif veriyor. Ben de 2.5 sene önce böyle bir şeye kalkışmıştım ve [Arduino serisini](/categories/arduino-bisiklet-isigi/) yazarken büyük bir keyif almıştım. Şimdi tekrar buna benzer bir şey deneyeceğim.

Son bir senedir JavaScript ile daha içli dışlı olduğumu burada da beyan etmiştim. Bu son bir kaç hafta da Node.js ile ilgilenmeye ve bu ekosistemdeki teknolojileri öğrenmeye karar verdim. Zaten 3-5 yerden zaman içinde edindiğim bilgileri düzene sokmak için yeni [Wes Bos](https://twitter.com/wesbos) tarafından yeni yayımlanan [text](https://learnnode.com) serisini takip ettim. 

Genel olarak başarılı bir seriydi ve verdiğim parayı hak etti. Ancak seri sırasında fark ettiğim üzere, Node.js - MongoDB - Express - Mongoose ekseninde ilerlerken sınırlar çok muğlaktı. Express ile Node.js, Mongoose ile MongoDB iç içe geçmişti ve hangi özellik, hangi fonksiyon nereden geliyor belli değildi. Öte yandan MongoDB öğrenmek isterken çoğu noktada Mongoose'un fonksiyonlarını görmek çok da hoşuma gitmedi. 

Bazen böyle pürist tarafım tutuyor. Ben de kolları sıvayıp sıfırdan Node.JS ve MongoDB ile bir blog yapmaya karar verdim. Bunu da bu blogda bir yazı dizisi olarak yayımlayacağım. Başlangıçta Express veya Mongoose gibi paketleri kullanmayacağım. Daha sonra işler zorlaştıkça belki bu paketleri projeye katmayı tercih edebilirim.

Benim bu işlere girmemi sağlayan adam [Jeffrey Way](https://twitter.com/jeffrey_way) ve onun [bu serisidir.](https://code.tutsplus.com/courses/php-fundamentals) Ben de ona benzer bir havaya yakalamaya çalışacağım. Node.js temelleri, MongoDB ile basit CRUD işlemleri, biraz best practices ve gerekli kaynaklar. Kendi öğrenimimi de hızlandırmak adına PHP ekosistemi ile Node.js ekosistemini kıyaslayarak ilerleyeceğim. Bu seriyi takip etmek istiyorsanız giriş seviyesinde PHP ve JavaScript bilgisine sahip olmalısınız. 

Haydi başlayalım:



