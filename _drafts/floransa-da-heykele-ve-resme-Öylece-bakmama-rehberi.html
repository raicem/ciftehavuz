---
layout: post
title: Floransa'da Heykele ve Resme Öylece Bakmama Rehberi
date: 
type: post
published: false
status: draft
categories:
- Arduino Bisiklet Işığı
tags: []
meta: {}
author:
  login: raicem
  email: unalancem@gmail.com
  display_name: raicem
  first_name: ''
  last_name: ''
---
<p>Floransa. Rönesans burada doğmuş diyorlar. Acaba biz İstanbul'u işgal edince kaçan bütün aydınlar Floransa'ya mı gitti? Şaka şaka, ben bu konuyla dalga geçiyorum ama gerçeği de pek bilmiyorum. Sadece geçen aylarda bir haftamı Floransa'da geçirdim ve bu konuda bir şeyler yazmak istiyorum. Resim ve heykellerin, sanat tarihi açısından önemini bilmedikçe onlara bakmaktan pek fazla keyif alamıyorum (bir kaç istisna dışında). Mühendis kafamın aldığı şekilde, buraya öğrendiklerimi ve gördüklerimi aktarmak benim hafızam açısından iyi olacak.</p>
<p>Rönesans, Avrupa'nın karanlık çağları (karanlık çağ artık kullanılmayan bir terimmiş ancak detayını bilmiyorum) sonrası başlayan, Antik Yunan ve Roma döneminin öğretilerinin tekrardan incelenmeye başlandığı bir dönem. Kendi içinde bölümlere ayrılsa da ben anladığım kadarıyla "özütünü" yansıtmaya çalışacağım.</p>
<p>Öncelikle bu hareketin gücünü aldığı noktalar farklı farklı. Rönesans şu sebeple doğdu, buradan güç aldı diyerek parmakla sebep göstermek zor. Ancak şunları bilmek lazım, Avrupa çok ciddi bir veba salgını geçiriyor (aka Kara Ölüm) ve nüfusunun yarısını kaybediyor. Bu zaten insanların dine ve kiliseye bakış açısını sorgulatan bir tecrübe olarak kalıyor. Bu şehirlerden bir tanesi de Floransa. Burası İtalya'nın diğer krallık ve dükalıklarından farklı olarak cumhuriyet ile yönetiliyor (çok özgür olmsa da) ve otokratik bir yönetime sahip değil. Ülkeyi yöneten tüccar ve zengin aileler yönetimi bırakmak istemeseler de demokratik bir ortam yaratmaya çalışıyorlar. Bu ailelerin en ünlüsü zaten Medici ailesi. Rönesans'ın resmi sponsoru aslında kendileri. Medici bankasının sahipleri ve belli dönemlerde Avrupa'nın farklı şehirlerine bile kredi verecek güçteler. Bu sayede Avrupa'nın önemli para birimlerinden biri Floransa parası oluyor (adı vardı bunun yaa unuttum).</p>
<p>Bu sebeplerden dolayı Floransa kendisini diğer krallık ve dükalıklardan ayırıyor. Halkı, özgür bir şehirde yaşadığına inanıyor ve buna bağlı olarak çeşitli arayışlara girmekte bir mahsur görmüyor. Bu yenilik arayıcıların ilki (Rönesans sanatı temellerini kazdığınızda 12. yy'a kadar gidiyor ancak ben o kadar bilgili değilim bu konuda) Brunelleschi, ressam, mimar, heykeltraş, mühendis. Anlayacağınız tam bir rönesans adamı.</p>
<p>Bu herif kalkıp Floransa'dan Roma'ya gidiyor, söylenene göre Roma yapılarını inceleyebilmek için. Belki ilk kez Romalıların başarıyla kullandığı kubbeleri orada görüyor. Daha sonra geliyor buraya. Floransa'da bütünü inşaa edilen ancak tepesi nasıl kapatılacak bilinemeyen o çok ünlü duoma'ya bir dam konduruyor. Öyle böyle bir dam değil ama bu. Büyük, teknolojik ve etkileyici. Her şeyden önemlisi, gotik, ucubik (lol), sirvi, tanrı'ya yükselen mimariden uzak bir kubbe bu dam. Rönesans işte böyle şey.</p>
<p>Neden Antik Yunan öğretileri ile kubbeler arasında ilişki var. Aslında zorlarsak biraz şöyle. Biliyorsunuz Antik Yunan'ın dört büyük heykeltraşı hep Yunan sanatını bir adım öteye götürmüş, bir şeyler değiştirmiş adamlar. Hepsinin adını buraya yazmayacağım çünkü üşeniyorum. Bir de tam bilmiyorum. Ama Praksiteles üzerine bir kaç laf edebilirim.</p>
<p>Helenistik, Roma ve Rönesans heykelleri neredeyse bu Praksiteles denen herifin açtığı yoldan ilerliyor. Ya da biz nispeten eğitimsiz gözlerimiz ve az sanat tarihi bilgimizle böyle düşünebiliriz. Praksiteles'in yaptığı devrim, heykellerinin duruşunu değiştirmesinde yatıyor. Zira o güne kadar yapılan heykeller, dik, simetrik, iki ayak üstünde, adeta bir put gibi duran figürlerden oluşurken Praksiteles bu heykellere hareket katıyor. İşte o tanıdık, vücut yükünün tek ayağa verildiği, bir yere dayanmış gibi duran heykelleri Praksiteles ilk olarak yapmaya başlıyor. Bunun da bir adı var elbette: Kontraposto. Sırf bu kelimeyi bilerek Türkiye'de heykel bilen sayılı insanlar arasına girersiniz zaten.</p>
<p>Kontraposto, heykellere canlılık, insancıllık katıyor, heykele bakan kişi ile heykel arasında bir ortak bağ yaratıyor. İşin güzelliği şundaki Praksiteles bu heykel formunu hiç çekinmeden Apollo, Afrodit gibi tanrılara uyguluyor. Ve hatta onları bu kontraposto formunda çıplak bir şekilde heykelliyor (resmediyor gibi bir fiil bu). Böyle yaparak bir anlamda tanrılar ile insanlar arasında bulunan o bariyeri yok ediyor ve ikisini aynı kefeye koyuyor diyebiliriz.</p>
<p>İşte gotik dönemler sonrası Avrupa'nın aradığı şey de bu. Bağnazlıktan kurtulmak adına bu çeşit reaksiyonlar Floransa'nın özgürlükçü ortamıyla birleşiyor, Praksiteles ve diğer Yunan heykeltraşlarının öğretileri tekrar uygulanmaya başlıyor. Gökyüzüne uçsuzca uzanan kilise kuleleri, ruhsuz, cılız ve ince insan heykelleri unutuluyor. Hatta öyle bir durum ki bu, tek başına bir meydanda duran heykel klişesi Gotik dönemde tamamen unutulmuş. Heykeller, kiliselerin, binaların nişlerine duvarlarına sıkışık kalmış.</p>
<p>Bu heykel devrimini başlatanlardan biri Donatello. [Ninja kaplumbağa esprisi]. Donatello öncelikle bu kontraposto formunu denemeye başlıyor, sonra çıplaklığı geri getiriyor ve Antik Yunan sonrası tek başına bir kaidede duran Davut heykeli Floransa'daki ilk baba eserimize ulaşıyoruz.</p>
<p>Bu Davut Floransa'da karşınıza çok çıkacak. Hikayesi oldukça basit. Davut ve Golyat'ın hikayesindeki Davut ile Floransa'lılar kendileri arasında oldukça güçlü bir bağ hissediyorlar. Çünkü özgürlükçü, demokratik, barışçıl ve iddialara göre küçük ordulu Floransa; totaliter Milan'ı savaşta yeniyor. Floransa halkı da bu zaferi Davut'un Golyat'ı yenmesiyle eşleştirip kendi kendilerini kutluyorlar. Bu sebeple Davut önemli bir figür.</p>
<p>Davut'un Floransa için anlamının yanında Rönesans için anlamı da büyük elbette. Donatello'nun bu ilk davutu insanın tüylerini ürperten detaylara sahip. Öncelikle belki yüz yıl sonra Michalengelo'nun yapacağı (şu anda çok daha popüler olan) Davut heykeli ile kıyaslayınca Donatello'nun Davut'u genç bir çocuk. Vücudunda neredeyse kas yok ve aslında düşününce neredeyse cinsiyeti ayırt edilemiyor. Ayrıca Michalengelo'nun heykelinin aksine, burada dövüş bitmiş Golyat mağlup edilmiş ve Davut'un yüzünde çok ince bir gülümseme var. Bu da bitmiyor Golyat'ın kafasını ve miğferini Davut'un ayağının altında görebiliyoruz.</p>
<p>İşte burada heykelin beyin çıkaran kısmı geliyor. Davut'un ayağının altında duran miğferden yükselen bir tüy, Davut'un çıplak bacaklarına temas ederek kasığına ve oradan da neredeyse cinsel organına kadar yükseliyor. Donatello kesik başlı, savaşlı bu heykele hem Davut'un cinsiyetsizliği ile, hem de o tüy ile inanılmaz kafa karıştıran insanın içini gıcıklaştıran, beynini çıkarak detaylar ekliyor. Rönesans.</p>
<p>&nbsp;</p>
<p>&nbsp;</p>
